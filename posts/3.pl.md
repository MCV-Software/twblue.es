<!--
.. title: Wersje rozwojowe powracają!
.. slug: snapshots
.. date: 2017-11-11 08:37:55 UTC-06:00
.. tags: 
.. category: 
.. link: 
.. description: 
.. type: text
-->

Witajcie!

Na pewno pamiętacie wersje rozwojowe TWBlue, jeżeli używacie go już jakiś czas. Dzięki wersjom rozwojowym można było wyprubować najnowsze zmiany dodawane do naszych repozytoriów oraz pomóc nam w ulepszaniu wersji stabilnych zgłaszając problemy i udzielając cennych uwag. Niestety, w wersjach rozwojowych pojawiało się sporo błędów, na poprawę których brakowało czasu. Był to jeden z głównych powodów, dla których przestaliśmy wydawać tego typu wersje. Na szczęście zmieniliśmy sposób podejścia do ich wydawania i od tej pory wersje rozwojowe powrócą. Nie będziecie już musieli czekać na wersję stabilną, żeby wypróbować nowe funkcje i poprawki błędów, które są dodawane do kodu źródłowego.

Proces, który obecnie zamierzamy stosować do budowania wersji rozwojowych różni się znacznie od rozwiązań używanych w przeszłości. Planujemy zastosować specjalne narzędzia służące do generowania takich wersji automatycznie. Interwencja człowieka w ich powstawanie będzie więc potrzebna tylko w wyjątkowych przypadkach.

Dla zainteresowanych korzystaniem z wersji rozwojowych TWBlue, poniżej zamieszczamy kilka informacji na temat ich głównych wad i zalet. Przed pobraniem i instalacją wersji rozwojowej, należy dobrze zrozumieć czym ona jest i czego można od niej oczekiwać.

## Zalety

* Wersje rozwojowe będą używały najnowszego kodu źródłowego, dostępnego w naszym repozytorium.
* Każda nowa funkcja lub poprawka błędu zostanie umieszczona najpierw w wersji rozwojowej, a w wydaniu stabilnym pojawi się później.
* W zależności od zmian zatwierdzonych w repozytorium, narzędzie do budowania będzie generowało nową wersję rozwojową co kilka tygodni.
* Będziecie mogli uczestniczyć w testowaniu wersji rozwojowych i zgłaszaniu błędów, a także udzielać nam informacji zwrotnej potrzebnej do tworzenia lepszego doświadczenia użytkownika dla wersji stabilnych.

## Wady

* Może wystąpić więcej błędów niż w wersji stabilnej, ponieważ dodawanie nowych funkcji wiąże się z odpowiadającymi im błędami, które trzeba znaleźć i naprawić.
* Raczej nie będziemy dodawać do wersji rozwojowych tłumaczeń i zmian w dokumentacji.
* Jedynym wspieranym językiem dla wersji rozwojowych będzie angielski. Ostatecznie możemy zaktualizować dokumentację lub zmiany w innych językach, ale nasi tłumacze potrzebują na to czasu, więc nie będzie to naszym głównym celem.
* Liczymy na waszą cierpliwość i wyrozumiałość w kwestii znalezionych błędów oraz waszą pomoc w ich naprawie.

## Podsumowanie

Jeśli chcecie wypróbować najbardziej zaawansowany kod TWBlue, bez względu na błędy i niestabilność,używajcie wersji rozwojowych i bądźcie na bieżąco. Jeżeli jednak wolicie klienta Twittera, który "po prostu działa" lub nie lubicie zgłaszać błędów i walczyć z oprogramowaniem, raczej pozostańcie przy wersji stabilnej.

[wersja rozwojowa do pobrania znajduje się na stronie](https://twblue.es/downloads)